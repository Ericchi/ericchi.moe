---
title: "Home"
type: mylayout
layout: "resources-color"
---

# Consigli > Sistemi operativi

Allora, io non ho una diagnosi per l'autismo, ma credo che se fossi autistica, la mia fissazione sarebbero proprio i sistemi operativi. Ecco quelli che mi piacciono di più:
- [Debian](https://debian.org): Lo uso su tutti i computer che devono funzionare per taaanto tempo, senza farmi preoccupare in futuro. È solido come una roccia e gli aggiornamenti sono senza preoccupazioni. Ottimo per i server!
- [Fedora](https://fedoraproject.org/): Un compromesso tra Debian e altre distribuzioni Linux che offrono aggiornamenti più rapidi ma che a volte causano grattacapi. Supportato da RedHat, un'azienda enorme come la sua comunità.
- [Arch Linux](https://archlinux.org/) (btw): Non è un sistema operativo facile da gestire e causa spesso grossi grattacapi, ma sacrificando la propria vita sociale è possibile personalizzare ogni suo singolo dettaglio, rendendolo un vero fenomeno culturale.

Ed ecco anche alcuni sistemi operativi rétro che consiglio anche al giorno d'oggi perché hanno qualcosa di affascinante:
- Windows 7: L'ultima vera versione di Windows. Non contiene brutte sorprese, non è pesante, e se solo fosse ancora supportata potrebbe fare tranquillamente tutto ciò che fanno le versioni di Windows più moderne.
- Windows 98 Seconda Edizione: La quantità di personalizzazioni che offre è fuori da ogni logica. È davvero nostalgico e la sua integrazione con DOS lo rende forse il miglior sistema operativo per giocare alla maggior parte dei giochi dello scorso millennio.
- MacOS 9: Ciò che ho detto sulla personalizzazione di Windows 98 vale anche qui, e in più questa versione di MacOS è veramente amata dalla sua community. Esiste addirittura un [giardino delle mele segreto](https://macintoshgarden.org/) dove è possibile scaricare tantissimi software per le vecchie versioni di MacOS!

E poi andiamo, non sarei io se non mi lamentassi, quindi ecco una lista dei sistemi operativi che odio e che se proprio, meritano di esistere soltanto in una macchina virtuale isolata dai miei computer:
- Windows 8 e 8.1: Terribili, orrendi esteticamente, invasivi per la privacy e faticosi da utilizzare con mouse e tastiera.
- Windows 10: L'invasione della privacy qui è addirittura peggiore. Mette una pezza sull'interfaccia orrenda di Windows 8 ma le nuove applicazioni "Metro" come quell'app per le impostazioni che ha cercato di rimpiazzare il Pannello di Controllo dovevano sparire.
- Windows 11: È addirittura un passo indietro rispetto a Windows 10. È costellato di idee stupide, hype insensato per l'intelligenza artificiale e riesce anche ad essere veramente pesante.
- [Ubuntu](https://ubuntu.com): Si è ispirato un po' troppo al modo di fare di Windows e ogni tanto se ne esce fuori con qualche idea veramente di pessimo gusto, come [il sistema di pacchetti Snap](https://www.miamammausalinux.org/2023/05/canonical-continuera-non-solo-a-promuovere-i-pacchetti-ubuntu-di-tipo-snap-ma-a-preferirli-ai-container-docker/).
- [Manjaro](https://manjaro.org/): Un tentativo di essere un [Arch Linux](https://archlinux.org/) più comodo, finito in un disastro per colpa dell'incompetenza di chi lo gestisce. Manjaro è un sistema operativo su cui è facile incappare in problemi di ogni genere. Finisce per suscitare polemiche per un motivo o per l'altro almeno una volta all'anno.
