---
title: "Consigli > Anime"
type: mylayout
layout: "resources-color"
---
# Anime consigliati
Gli anime sono la cosa migliore da guardare in televisione e penso che dovrebbero metterli su Canale 5 al posto delle serie TV turche e del Grande Fratello. Questi sono alcuni dei miei preferiti:
- [Strawberry Panic](https://myanimelist.net/anime/855/Strawberry_Panic): Non penso ci siano sorprese qui. È il mio anime preferito. Lo amo. Amo le emozioni che trasmette, amo l'Étoile, amo la collina di Astraea, amo riguardarlo decine di volte, amo tutto. L'ho tradotto io e [lo potete trovare qui](https://t.me/EricchiFansub/106).
- [Mahou Shoujo Madoka★Magica](https://myanimelist.net/anime/9756/Mahou_Shoujo_Madoka★Magica): Adoro le ragazze magiche e adoro come qui il genere majokko viene stravolto. Certi temi delicati vengono trattati perfettamente e la qualità dello stile grafico e delle musiche è semplicemente poesia.
- [Artiswitch](https://myanimelist.net/anime/49066/Artiswitch): Una bellissima mini-serie di 6 episodi da 8 minuti che mi ha rapita più di tantissimi altri anime più lunghi. Racconta di una strega che attira clienti nel suo negozio e li aiuta a comprendere ciò che davvero desiderano.
- [Chobits](https://myanimelist.net/anime/59/Chobits): Un universo alternativo dove i computer non sono delle scatole sulle scrivanie, ma degli umanoidi che accompagnano gli esseri umani nelle loro vite di tutti i giorni. L'anime si incentra su Chii, un computer davvero particolare ed esplora tematiche romantiche da un punto di vista inusuale.
- [Happy Sugar Life](https://myanimelist.net/anime/37517/Happy_Sugar_Life): Un anime assolutameń̴̪te norm̴̲͐ale che racco̵̠̒nta le normalissime vic̷͍͋ende di una normalis̸̭͠s̴̬̈́ì̶̳ma ragaz̵̢̍z̸̼͘a e la sua coinq̵uilina.
- [Konohana Kitan](https://myanimelist.net/anime/35241/Konohana_Kitan): Un anime dove vengono raccontate storie davvero toccanti che hanno come protagoniste le lavoratrici di una locanda a metà strada per l'aldilà e le anime in viaggio per l'altro mondo che decidono di pernottare lì.
