---
title: "Home"
type: mylayout
layout: "pink-color"
---

# Ericchi raccomanda gli OS

## I miei preferiti
Allora, io non ho una diagnosi per l'autismo, ma credo che se fossi autistica, la mia fissazione sarebbero proprio i sistemi operativi. Ecco quelli che mi piacciono di più:
- [Debian](https://debian.org): Lo uso su tutti i computer che devono funzionare per taaanto tempo, senza farmi preoccupare in futuro. È solido come una roccia e gli aggiornamenti sono senza preoccupazioni. Ottimo per i server!
- [Fedora](https://fedoraproject.org/): Un compromesso tra Debian e altre distribuzioni Linux che offrono aggiornamenti più rapidi ma che a volte causano grattacapi. È davvero piacevole da usare sui computer di casa ed è supportato da RedHat, una enterprise enorme come la sua comunità.
- [Arch Linux](https://archlinux.org/) (btw): Non è un sistema operativo facile da gestire e causa spesso grossi grattacapi, ma sacrificando la propria vita sociale è possibile scegliere di installare ogni singolo suo componente e decidere esattamente come deve essere ogni cosa. È diventato un fenomeno culturale ~~per i meme~~ proprio per la creatività che permette di esprimere.

## Quelli belli di altre epoche
Ecco anche alcuni sistemi operativi rétro che consiglio anche al giorno d'oggi perché hanno qualcosa di affascinante:
- Windows 7: L'ultima versione di Windows prima dell'epoca del declino. Non contiene brutte sorprese, non è pesante e se solo fosse ancora supportata potrebbe fare tranquillamente tutto ciò che fanno le versioni di Windows più recenti.
- Windows 98 Seconda Edizione: La quantità di personalizzazioni che offre è fuori da ogni logica. È davvero nostalgico e la sua integrazione con DOS lo rende forse il miglior sistema operativo per giocare alla maggior parte dei giochi dello scorso millennio.
- MacOS 9: Ciò che ho detto sulla personalizzazione di Windows 98 vale anche qui, e in più questa versione di MacOS è veramente amata dalla sua community. Esiste addirittura un [giardino delle mele segreto](https://macintoshgarden.org/) dove è possibile scaricare tantissimi software per le vecchie versioni di MacOS!

## Quelli che installandoli maledici il tuo computer
Andiamo, non sarei io se non avessi da lamentarmi di qualcosa che riguarda i computer, quindi ecco una lista dei sistemi operativi che odio e che se proprio, meritano di esistere soltanto in una macchina virtuale isolata:
- Windows 8 e 8.1: Terribili, orrendi esteticamente, invasivi per la privacy e faticosi da utilizzare con mouse e tastiera.
- Windows 10: L'invasione della privacy qui è addirittura peggiore. Mette una pezza sull'interfaccia orrenda di Windows 8 ma le nuove applicazioni "Metro" come quell'app per le impostazioni che ha cercato di rimpiazzare il Pannello di Controllo dovevano sparire.
- Windows 11: Non porta nessun miglioramento per cui valga la pena di fare il salto da Windows 10, anzi, per molte cose è addirittura peggio. È costellato di idee stupide, hype insensato per l'intelligenza artificiale, e nonostante tutto riesce anche ad essere il più pesante tra tutti i sistemi operativi esistenti.
- [Ubuntu](https://ubuntu.com): Si è ispirato un po' troppo al modo di fare di Windows e ogni tanto se ne esce fuori con qualche idea veramente di pessimo gusto, come [il sistema di pacchetti Snap](https://www.miamammausalinux.org/2023/05/canonical-continuera-non-solo-a-promuovere-i-pacchetti-ubuntu-di-tipo-snap-ma-a-preferirli-ai-container-docker/).
- [Manjaro](https://manjaro.org/): Un tentativo di essere un [Arch Linux](https://archlinux.org/) più comodo, finito in un disastro per colpa dell'incompetenza dei gestori del progetto. È un sistema operativo su cui è facile incappare in problemi di ogni genere e dove a ogni aggiornamento bisogna pregare che tutto funzioni ancora. Suscita polemiche per un motivo o per l'altro almeno una volta all'anno.

## Quelli che esistono perché sì
No comment.
- [osakaOS](https://leechplus.neocities.org/projects/osakaOS): Un sistema operativo che ha come protagonista <ruby>大阪<rt>Osaka</rt></ruby> di <ruby>あずまんが<rt>Azumanga</rt></ruby><ruby>大王<rt>Daioh</rt></ruby>. Il programmatore la ama così tanto da aver creato un sistema operativo solo per lei, in cui tutte le routine per la gestione delle varie risorse sono volontariamente insensate e inefficienti ma funzionanti.
- [TETRIS-OS](https://github.com/lucianoforks/tetris-os): Come dice il nome, è un sistema operativo che permette di fare soltanto una cosa: giocare a Tetris.
